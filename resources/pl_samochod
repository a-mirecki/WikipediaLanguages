pl
Samochód – pojazd silnikowy służący do przewozu osób lub ładunków.
Spis treści  [ukryj]
1	Nazewnictwo
2	Historia
3	Napęd
4	Źródło energii
5	Podział samochodów
6	Elementy budowy samochodu
7	Samochody polskiej konstrukcji
8	Samochody wytwarzane w Polsce
9	Samochód w mieście
10	Zobacz też
11	Przypisy
12	Linki zewnętrzne
Nazewnictwo[edytuj]
Słowo samochód utrwaliło się w języku polskim jeszcze w czasach II Rzeczypospolitej, kiedy to zostało wybrane, w drodze konkursu, na słowo określające automobil. Termin samochód pochodzi od słów sam i chód, a więc określa pojazd samodzielnie się poruszający, czyli z własnym napędem. Spośród innych, branych pod uwagę słów, można wspomnieć określenie samojedź.
Historia[edytuj]
 Osobny artykuł: Historia samochodu.
Nad pojazdami napędzanymi parą myślano już w XVII wieku. W 1678 roku Ferdinand Verbiest miał zademonstrować taki pojazd cesarzowi chińskiemu, jednak nie ma na to żadnych dowodów. Dlatego za pierwszego konstruktora – wynalazcę pojazdu mechanicznego – uznaje się Francuza o nazwisku Nicolas-Joseph Cugnot, który zaprezentował swoje pionierskie dzieło napędzane silnikiem parowym w roku 1769.
W 1870 roku Austriak Siegfried Marcus skonstruował, nienadający się do powszechnego użytku, prototyp pojazdu mechanicznego z benzynowym silnikiem o zapłonie iskrowym. Z kolei inny konstruktor, Niemiec Carl Benz, zbudował swój trzykołowy automobil w roku 1885 (w 1886 uzyskał patent). W tych samych latach prace w dziedzinie silników spalinowych oraz pojazdów napędzanych takimi silnikami prowadzili wspólnie Wilhelm Maybach i Gottlieb Daimler. Nie wiadomo jednak dokładnie, kto, jako pierwszy, skonstruował zastosowany do napędu samochodów silnik o spalaniu wewnętrznym.
Napęd[edytuj]
Napęd samochodu stanowi silnik. Najczęściej wykorzystywanym w samochodach typem silnika jest silnik spalinowy tłokowy. Produkowane są również samochody wyposażone jedynie w silnik elektryczny, czyli samochody elektryczne. Innym rodzajem napędu stosowanym w samochodzie jest napęd hybrydowy, będący połączeniem silnika spalinowego i silnika elektrycznego.
Źródło energii[edytuj]
Niezbędnym elementem samochodu jest źródło energii, wymagane przez silnik do jego działania.
W przypadku zastosowania silnika spalinowego źródłem energii może być:
paliwo ciekłe, np. benzyna lub olej napędowy;
paliwo gazowe w stanie ciekłym, np. LPG lub LNG;
paliwo gazowe sprężone, np. CNG.
W przypadku zastosowania silnika elektrycznego źródłem energii może być:
akumulator elektryczny,
superkondensator grafenowy[1],
ogniwo paliwowe.
Podział samochodów[edytuj]
W poniższej tabeli zamieszczono przeglądowy spis popularnych typów i rodzajów współcześnie produkowanych samochodów, wraz z przykładami i/lub zdjęciami przykładowymi.
Podział pojazdów samochodowych
Typ samochodu	Rodzaj samochodu	Przykład	Zdjęcie
Samochody osobowe	Samochody sportowe	Ferrari 458 Italia	Ferrari458Italia.jpg
Samochody miejskie	Opel Corsa	2007 Opel Corsa D 01.jpg
Samochody luksusowe	BMW F01	BMW 7er (F01) front 20100515.jpg
Samochody sportowo-użytkowe	Porsche Cayenne S	2010-2011 Porsche Cayenne (92A MY11) S wagon (2011-08-03) 01.jpg
Samochody kempingowe	Konstrukcja na podwoziu samochodu dostawczego Ford Transit	Westfalia Nugget Ford Transit grau vl.jpg
Samochody terenowe		Hummer H1	Hummer H1 mud 1.jpg
Samochody dostawcze		Volkswagen Transporter	VW Transporter Kombi 2.0 TDI (T5, Facelift) – Frontansicht, 17. April 2011, Düsseldorf.jpg
Samochody ciężarowe	Ciężarowe samochody dostawcze	Mercedes Atego	Mercedes-Benz Atego von vorne.jpg
Ciężarowe samochody terenowe	Mercedes Unimog U400	Unimog U400.jpg
Ciągniki siodłowe	Scania R420	Sacnia R420.JPG
Ciągniki balastowe	Tatra T813 6x6	Tatra T813 - Pütnitz.jpg
Autobusy		Solaris InterUrbino 12	Solaris InterUrbino 12.jpg
Samochody specjalne	Samochody opancerzone	Dzik (samochód)	Dzik2 P1010026 2.jpg
Samochody pożarnicze	E-ONE, Ford	Dsg Gainesville Fire Truck 20050507.jpg
Żurawie samochodowe		Crane 028.jpg
Ambulanse	Mercedes-Benz Sprinter	Johanniter Notarztwagen.jpg
Samochody asenizacyjne		Szambowoz - a mobile septic tank.jpg
Śmieciarki	MAN TGA 28.350	MAN TGA 28.350 rechts.jpg
Zamiatarki	Zamiatarka na podwoziu MAN	GuentherZ 2008-04-27 0746 Wien MAN-Kehrfahrzeug MA48.jpg
Pługopiaskarki	Pługopiaskarka na podwoziu samochodu MAN	Schneepflug Strasse vorne.jpg
Radiowozy	Ford Crown Victoria	Ford Crown Victoria 1.JPG
Wywrotki	MAN 27.403	MAN 27.403 dump truck in Munich.JPG
Betoniarki	Betoniarka na bazie Mercedes-Benz Actros	Cement mixer truck in Bulgaria.jpg
Samochody mogące poruszać się także po torach kolejowych	Samochód ratownictwa technicznego Star	Samochod szynowy (2).jpg
